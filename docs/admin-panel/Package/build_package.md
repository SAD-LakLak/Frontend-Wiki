---
description: ""
---

# راهنمای ساخت بسته

به عنوان ادمین مسئول بسته‌ها، شما وظیفه‌ی ساخت و ویرایش بسته‌های موجود در سایت لک‌لک را بر عهده دارید. بعد از هماهنگی و تصمیم‌گیری با تیم درباره‌ی محتویات و اطلاعات بسته، مراحل زیر را برای افزودن بسته‌ی جدید به سایت دنبال کنید.


## ورود به پنل ادمین

ابتدا با وارد کردن اطلاعات کاربری‌ای که در اختیار شما قرار داده شده‌اند، وارد [پنل ادمین لک‌لک](https://api.laklakbox.ir/admin) شوید.

![panel](/panel.png)

## ورود به لیست بسته‌ها

با ورود به پنل ادمین، با صفحه‌ی زیر روبه‌رو می‌شود. در این صفحه و از قسمت Core،  Packages را انتخاب کنید تا وارد صفحه‌ی لیست بسته‌ها شوید.

![dashboard](/dashboard.png)

در این صفحه شما می توانید علاوه بر مشاهده‌ی همه‌ی بسته‌های ساخته شده، آن‌ها را براساس گروه هدف و فعال بودن فیلتر کنید.

![package list](/package_list.png)

## ساخت بسته‌ی جدید

در گوشه‌ی بالا، سمت راست صفحه‌ی لیست بسته‌ها، گزینه‌ی Add Package را مشاهده می‌کنید. با کلیک کردن بر روی آن با صفحه‌ی زیر روبه‌رو می‌شوید. در این صفحه، شما باید اطلاعات مربوط به بسته‌ای که ساخت آن بر عهده‌ی شما قرار داده شده است را وارد کنید.

![create package](/build_pacakge.png)

عنوان را در قسمت Name، توضیح کوتاه بسته را در قسمت Summary، و توضیح کامل بسته را در قسمت Description تایپ کنید. در قسمت Target Group، گروه هدف بسته را انتخاب کنید و در بخش Image، تصویر بسته را آپلود کنید. در نهایت محصولات بسته را از میان محصولات موجود انتخاب کنید. برای انتخاب چند محصول، بسته به سیستم عامل خود، دکمه‌ی Control یا Command را نگه دارید. گزینه‌ی Is Active را در زمان مقرر انتشار بسته، فعال کنید.

توجه داشته باشید که پر کردن بخش Total Price برعهده‌ی شما نیست، مگر آنکه مستقیماً به شما سپرده شده باشد. 

در نهایت با کلیک بر روی گزینه‌ی Save، بسته را ذخیره کنید.

## ویرایش یک بسته

در صورتی که از شما درخواست شده است تا هر کدام از اطلاعات بسته، و یا وضعیت فعال بودن آن را ویرایش کنید، می‌توانید با انتخاب بسته از لیست، وارد صفحه‌ای مشابه صفحه‌ی زیر شوید.

![create package](/edit_pacakge.png)

در این صفحه شما می‌توانید هر کدام از اطلاعات بسته را ویرایش و از طریق دکمه‌ی Save، ذخیره کنید.
