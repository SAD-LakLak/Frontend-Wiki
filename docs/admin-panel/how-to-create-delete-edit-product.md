---
description: ""
---

# چطور یک محصول جدید ایجاد کنم؟

برای افزودن یک محصول جدید در پنل تأمین‌کنندگان، مراحل زیر را دنبال کنید:

1. **وارد پنل شوید**  
برای این کار به نام کاربری و رمز عبور خود نیاز خواهید داشت. در صورت فراموش کردن رمز عبور، می‌توانید از گزینه ی *رمز عبور خود را فراموش کرده‌ام* استفاده کرده و آدرس ایمیل حساب کاربری خود را وارد کنید. پس از چند دقیقه، ایمیلی حاوی دستورات لازم برای شما فرستاده خواهد شد.
2. **به صفحه افزودن محصول بروید**  
   پس از ورود، به مسیر زیر بروید:  
   [صفحه‌ی ساخت محصول](https://supplier.laklakbox.ir/products)
   یا در منوی سمت راست، گزینه ی **محصولات** را انتخاب کنید.
 3. گزینه ی **افزودن محصول جدید** را انتخاب کنید.
 4. اطلاعات محصول خود را وارد کنید.
برای توضیحات جزئی‌تر در مورد اطلاعات محصول، به بخش بعدی همین راهنما مراجعه کنید.

## فیلدهای موردنیاز برای ایجاد محصول

### **نام محصول**

یک نام مناسب برای محصول انتخاب کنید.

### **تصاویر محصول**

- روی دکمه ی *انتخاب تصاویر* بزنید تا صفحه‌ای برای انتخاب تصاویر مورد نظر برایتان باز شود.
- برای انتخاب چند عکس، دکمه **Control (Ctrl)** در ویندوز یا **Command (⌘)** در مک را نگه دارید.
- روی دکمه **Choose** یا **Open** کلیک کنید تا محصولات انتخاب‌شده به لیست تصاویر اضافه شوند.
**مهم**: شما می‌توانید تا ۴ تصویر از محصول خود آپلود کنید. حداکثر سایز مجاز برای هر تصویر ۲ مگابایت است. استفاده از تصاویری که متعلق به شما نباشند غیرمجاز است و موجب غیرفعال شدن محصول خواهد شد.
- در صورت نیاز می‌توانید با کلیک روی علامت ضربدر در گوشه ی سمت راست-بالای هر تصویر، آن را از لیست تصاویر آن محصول حذف کنید.

### **قیمت واحد**

قیمت واحد محصول را وارد کنید.
**مهم**: در صورتی که واحد محصول شما طبق عرف مشخص نباشد، لازم است در نام محصول خود میزان یک واحد آن را مشخص نمایید.

### **توضیحات**

هرگونه توضیحی که برای انتقال شیوه ی کارکرد، کیفیت محصول، ... لازم می‌دانید را در این جا می‌توانید وارد کنید.

### **موجودی**

تعداد واحدی که می‌توانید برای لک‌لک تأمین کنید را در این قسمت مشخص کنید.

### **دسته‌بندی**

از بین دسته‌بندی‌های موجود، یکی را برای کالای خود برگزینید. در صورتی که کالای شما در هیچ‌یک از دسته‌بندی‌های پیش‌فرض نمی‌گنجید، از گزینه ی *سایر* استفاده کنید.

---

## ذخیره پکیج

پس از اطمینان از درستی اطلاعات وارد شده، در صورتی که کالای شما با قوانین و مقررات لک‌لک همخوانی دارد، این مورد را با پر کردن مربع کنار عبارت مربوطه تأیید کرده و روی دکمه ی *ایجاد محصول* بزنید. در صورتی که محصول شما با موفقیت ایجاد شده باشد، به صفحه ی **محصولات** منتقل شده و محصول جدید خود را مشاهده می‌کنید.

---

## ویرایش، غیر‌فعال کردن یا حذف محصول

### **ویرایش محصول:**

1. به صفحه ی محصولات وارد شوید.
2. محصول مورد نظر را در لیست محصولات خود پیدا کرده و روی آیکون مداد در سمت راست آن کلیک کنید.
3. هرگونه تغییر در اطلاعات کالا را می‌توانید در صفحه ی ایجاد شده اِعمال کنید.
4. پس از پایان تغییرات، در صورتی که محصول شما با قوانین و مقررات لک‌لک همخوانی دارد، این مورد را با کلیک روی مربع کنار عبارت مربوطه تأیید کرده و روی دکمه‌ی *ویرایش محصول* بزنید.

### **تغییر وضعیت فعال بودن محصول:**
1. به صفحه ی محصولات وارد شوید.
2. محصول مورد نظر را در لیست محصولات خود پیدا کنید.
3. وضعیت فعلی فعال یا غیرفعال بودن محصول خود را می‌توانید در دکمه ی آبی‌رنگ هر محصول مشاهده کنید. شما می‌توانید با زدن این دکمه، این وضعیت را تغییر دهید.

### **حذف محصول:**
1. به صفحه ی محصولات وارد شوید.
2. محصول مورد نظر را در لیست محصولات خود پیدا کنید.
3. با زدن دکمه ی آبی سطل‌زباله در کنار هر محصول، می‌توانید آن را از لیست محصولات خود حذف کنید

---

## پشتیبانی

در صورت نیاز به راهنمایی بیشتر، با تیم پشتیبانی از طریق ایمیل **support@laklakbox.ir** در تماس باشید.
