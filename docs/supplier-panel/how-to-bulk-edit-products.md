---
description: ""
---

# چطور محصولات خود را به صورت انبوه ویرایش کنم؟ چطور بین آن‌ها جست‌وجو کنم؟

شما می‌توانید روی محصولات خود عملیات‌های پیشرفته‌ی جست‌وجو انجام داده و تعدادی از آن‌ها را انتخاب کنید. پس از انتخاب محصولات، می‌توانید موجودی آن‌ها را به صورت انبوه ویرایش کنید. در این راهنما فرض می‌کنیم که شما مراحل ثبت‌نام و ورود به پنل تأمین‌کننده را انجام داده اید.

## 🔍جست‌وجوی محصولات
1. پس از ورود به پنل، به صفحه ی *محصولات* بروید.
2. فهرست تمامی محصولات خود را می‌توانید در این صفحه ببینید. در صورتی که مایل بودید تنها محصولاتی که نامشان حاوی عبارت مشخصی است را ببینید، آن عبارت را در کادر *جستجو* (بالای صفحه، زیر **فهرست محصولات**) وارد کرده و روی علامت ذره‌بین بزنید.
3. در صورتی که می‌خواهید مجدداً لیست تمامی محصولات را ببینید، می‌توانید روی علامت پاک‌کردن فیلترها (موجود در سمت چپ کادر جستجو) بزنید. این علامت به شکل یک قیف با یک خط اریب روی آن است. همچنین می‌توانید به جای آن، عبارت نوشته شده در کادر جستجو را پاک کرده و مجدداً روی علامت ذره‌بین بزنید.
4. در صورتی که می‌خواهید تنها محصولاتی که در محدوده‌ی قیمت و یا موجودی خاصی هستند را ببینید، روی علامت فیلتر که به شکل یک قیف است بزنید. این علامت در سمت چپ علامت پاک‌کردن فیلترها قرار دارد. پس از زدن روی این علامت، صفحه‌ای باز می‌شود تا محدوده ی قیمت و موجودی مورد نظر خود را انتخاب کنید. این کار را با لغزاندن دایره‌های دو سر بازه می‌توانید انجام دهید.
5. می‌توانید ترتیب نمایش محصولات را نیز در قسمت *مرتب‌سازی* انتخاب کنید.
6. پس از انتخاب محدوده ی قیمت و موجودی، روی دکمه ی *اعمال فیلتر* بزنید. اکنون می‌توانید لیست محصولاتی که قیمت و موجودی‌شان در محدوده ی مورد نظر است را ببینید.
7. در صورتی که می‌خواهید مجدداً لیست تمامی محصولات را ببینید، می‌توانید از دو روش استفاده کنید: 

 الف) زدن روی علامت پاک‌کردن فیلترها که در سمت راست علامت فیلترها قرار دارد.
 
ب) زدن روی علامت فیلترها و انتخاب گزینه‌ی *پاک‌کردن فیلتر*.

 ---
 
## 📝 ویرایش موجودی محصولات به صورت انبوه

برای تغییر موجودی دسته‌ای از محصولات، ابتدا محصولات مورد نظر خود را انتخاب کنید. برای این کار، روی کادر مربعی کنار نام هر محصول بزنید. می‌توانید پیش از انتخاب محصولات، آن‌ها را مطابق با توضیحات بخش قبل، فیلتر کنید. پس از آن، مطابق مراحل زیر اقدام نمایید.

1. بر روی علامت فیلترها بزنید تا قسمت مربوط به فیلترها باز شود.
2. در قسمت *ادیت تجمیعی*، میزان تغییرات موجودی مورد نظر را وارد نمایید. این تغییرات می‌تواند مثبت یا منفی باشد.

**نکته‌ی مهم**: در صورتی که موجودی یک یا چند کالا پس از انجام این عملیات منفی شود، این مقدار به صورت خودکار برابر با صفر در نظر گرفته می‌شود.

3. بر روی دکمه‌ی *ادیت دسته‌جمعی* بزنید.
4. با زدن دکمه ی Espace یا کلیک بر روی قسمتی خارج از محدوده ی فیلترها، آن را ببندید.
5. اکنون پس از رفرش کردن صفحه، موجودی جدید کالاها قابل مشاهده می‌باشند.

---

## 📞 پشتیبانی

در صورت نیاز به راهنمایی بیشتر، با تیم پشتیبانی از طریق ایمیل **support@laklakbox.ir** در تماس باشید.
